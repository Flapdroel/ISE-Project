# ISE-Project
Wij zijn software ontwikkelingsbedrijf VélibGroep10 gevestigd in de Hogeschool van Arnhem en
Nijmegen (HAN). Het ontwikkelteam bestaat uit Sacha Tobé, Lex van de Laak, Bas van den Brink, Roel
van Steenbergen, Bjorn van Ingen en Leon Stoffels.

Van de HAN hebben wij een opdracht voor Vélib’ gekregen. Vélib’ is een publiek fietsen-uitleen- systeem
in Parijs. Het systeem is gelanceerd op 15 juli 2007, sindsdien is het systeem uitgebreid tot ongeveer
20.000 fietsen en 1.800 fietsstations. Deze stations bevinden zich op elke 300 meter binnen Parijs en zijn
het hele jaar 24 uur per dag beschikbaar. Mensen kunnen bij deze stations een fiets huren, dit kan zowel
bij het station zelf als online. Na gebruik mogen de huurders de fiets afleveren bij een station naar keuze
en dient er betaald te worden.

Hoofdstuk 1 zal de context van het bedrijf aantonen, hier zal inzicht gegeven worden over het bedrijf
waarvoor de opdracht wordt uitgevoerd. Hoofdstuk 2 presenteert de aanleiding van het project, hierbij
wordt het duidelijk wat de achtergrond van het project is en waarom deze op de agenda is gekomen. In
hoofdstuk 3 zal de doelstelling en de beoogde resultaten van het project duidelijk worden. Hoofdstuk 4
beschrijft de grenzen van het project, dus wat valt buiten het project. Hoofdstuk 5 beschrijft de zaken
die door anderen geregeld moeten worden, omdat het project hiervan afhankelijk is. Hoofdstuk 6 zal
een overzicht geven van de op te leveren producten en kwaliteitseisen. Hierbij worden de producten
behandeld die in hoofdstuk 3 zijn beschreven. In hoofdstuk 7 wordt beschreven op welke methode de
producten worden gerealiseerd. In hoofdstuk 8 wordt de projectorganisatie en communicatie
beschreven. Hoofdstuk 9 bevat de globale planning van het project. Als laatste zullen in hoofdstuk 10 de
risico’s van het project beschreven worden.